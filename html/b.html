<h1>Kongehuset: Prins Henriks tilstand er alvorligt forværret</h1>
Den 83-årige Prins Henrik har siden slutningen af januar været indlagt på Rigshospitalet, hvor han har fået foretaget flere undersøgelser.
I en pressemeddelelse den 2. februar meddelte Kongehuset, at prinsen har været undersøgt for en tumor i venstre lunge på Rigshospitalets lungekirurgiske afdeling.
Tumoren har vist sig at være godartet, og siden har han været under behandling for lungeinfektion.