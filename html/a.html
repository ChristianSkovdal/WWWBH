<h1>Tilsluttede sig Islamisk Stat: 27-årig fra Albertslund får fem års fængsel og udvises</h1>
Sat på spidsen kan sagerne mod syv syrienkrigere koges ned til 23 felter udfyldt på Islamisk Stats brevpapir.
Et lækket medlemskartotek fra terrorbevægelsen har nemlig været det helt centrale bevis mod syv personer, der nu alle er dømt for at have tilsluttet sig Islamisk Stat (IS), mens de har været i Syrien.
De havde nemlig alle udfyldt en blanket, da de rejste ind i landet.
I dag klokken 13.50 ved Retten i Glostrup er der faldet dom i den sidste sag mod de syrienkrigere med danske navne på lS-lækket, som er vendt tilbage til Danmark.
En 27-årig mand er netop idømt fem års fængsel og ubetinget udvisning for altid.